---
layout: post
comments: true
title: "Tanssitunti"
category: [finnish]
tags: [finnish, life, Kotka, keskuskoulu, talvi, liikunta]
redirect_from: /finnish/2017/04/18/tanssitunti.html
published: false
---

_Minusta tuntuu, että tästä pitäisi kirjoittaa nyt ja koska git/blogi ei
ole tässä ja nyt, vuodatuskanava kelpaa._

_Lisätty blogiin muokkaamattomana alkuperäisellä kirjoituspäivämäärällä
2017-04-30._

Kotkan Keskuskoulu joskus syystalvella. On pakollinen tanssitunti,
mahdollisesti senhetkiseen opetussuunnitelmaan perustuen.

En ole kiusaamisesta johtuen liikuntatuntien ystävä, mutta nämä tunnit
olisivat mahdollisesti voineet olla siedettäviä ellei niistä tulisi
traumaattinen kokemus, joka syöpyy mieleen yksityiskohtaisesti muun päivän
unohduttua.

Mitälie tanssia varten täytyy aloittaa ottamalla toista, olisikohan ollut
pakotetusti tyttö-poika parit, kädestä ja kukaan ei halua koskea minuun.
Tätä jatkuu pari kierrosta, jonka jälkeen luovutan edes yrittämisen ja
minut siirretään sivuun liikuntavälineiden taakse nurkkaan.

Vietän lopputunnin katsoen ikkunasta ulos harmaata pilvistä taivasta
ajatellen miten kaikki olisi paremmin jos vain tappaisin itseni.
Näidenkään ajatusten kanssa en saa olla rauhassa vaan kaksi tyttöä tulee
kyselemään "ootko autisti" ja yritän olla reagoimatta mitenkään olon
pahentuessa lisää.

Opettajat taas eivät tätä koulua käydessäni koskaan kommentoi tapausta.
Myöhemmin lopetan kouluun menemisen, aloitan lukuisat itsemurhayritykset
ja kuulen olevani ilmiselvästi Asperger-tapaus ja että minusta oli
tutkittu jokaista autismin piirrettä erikseen suunnilleen lapsesta
asti ajattelematta niitä yhdessä.

Lisää aiheesta:

_Tästä osasta voisi tehdä Jekyll-ystävällisemmän (blogialusta) ja
riippumattoman muunmoassa domainista ja polusta, mutta nyt en jaksa vaan
siirryn ajankohtaisempaan blogaukseen._

- https://mikaela.info/blog/english/2015/06/16/feelings.html
- https://mikaela.info/about#life
